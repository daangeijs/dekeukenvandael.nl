---
title: Gnocchi met romige spruiten, gepofte knoflook en fenegriek
date: 2023-02-07T10:45:14.143Z
draft: false
author:
  - Elleke Munk
cover:
  image: https://groentegroente.nl/wp-content/uploads/Spruitjes-14-S-D-v-som42-698-2.jpg
---
# Ingrediënten

* 250 gram aardappelen*
* 75 gram bloem type 00
* Zout en peper
* 1 bol knoflook
* 600 gram spruitjes
* 2 el olijfolie
* 250 ml slagroom
* 2 tl fenegriekzaad
* 2 takjes tijm
* 80 gram pecorino (of grano padano)

# I﻿nstructies:

1. Kook de aardappelen in de schil. Verwijder de schil door de aardappel direct na het koken in een ijsbad te leggen voor enkele seconden. Je kan de schil er dan zo afpellen. Stamp de aardappelen fijn tot een zachte puree. Meng de puree op de werkbank met de bloem en een snuf zout. Als het deeg compact is kun je er slierten van rollen. Snij de slieren in kussentjes. Rol de kussentjes van een vork naar beneden. Laat 15 minuten rusten. 
2. Kook de gnocchi in een grote pan met water totdat ze boven komen drijven. Laat uitlekken.
3. Verwarm de oven voor op 185 C. Halveer de bol knoflook. Maak de spruiten schoon en zet een kruisje in de steelaanzet. Meng de spruiten en de halve bollen knoflook in een kom met olijfolie, peper en zout. Leg ze vervolgens op een bakplaat en zet deze 25-30 minuten in de oven of tot de spruitjes beetgaar zijn.
4. Verwarm ondertussen de slagroom, fenegriek en tijm in een steelpannetje en laat 5-7 minuten zachtjes koken. Haal de pan van het vuur en laat 5 minuten rusten. Zeef de saus.
5. Rasp de pecorino/grano padano.
6. Haal de bakplaat uit de oven. Haal de knoflooktenen uit een halve geroosterde bol\*\*. Meng de knoflook en de pecorino/grano padano met de roomsaus. Breng op smaak met peper en zout.
7. Verhoog de oventemperatuur. Tot 195 C. Meng de spruitjes en roomsaus. Stort samen met de gnocchi in een ovenschaal en zet 20-25 minuten in de oven. Serveer direct.

\*Als je niet zelf je gnocchi wilt maken kun je ook 300 gram gnocchi kopen. Sla dan stap 1 over.
\**De andere helft kun je in een afgesloten bakje bewaren
