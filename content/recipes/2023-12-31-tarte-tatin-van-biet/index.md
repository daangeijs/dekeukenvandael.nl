---
title: Tarte tatin van biet
date: 2023-12-31T11:34:23.306Z
author:
  - Elleke
tags:
  - rode biet
categories:
  - vegetarisch
summary: Ik ben gek op rode biet en eet ze zowel rauw als gaar erg graag. Niet
  iedereen is gecharmeerd van de aardse smaak van de rode biet, en als jij je
  tot die categorie rekent, kan ik je aanraden de gele biet te proberen. Met een
  wat zachtere smaak is dat een mooi alternatief!
time: 3 uur
portions: 4 personen
ingredients: >
  * 3 rode/gele bieten

  * 100 gram grof zout

  * 70 gram boter

  * 50 gram kristalsuiker

  * Scheutje balsamico

  * 1 groot vel of 4 kleine vellen bladerdeeg^


  ^ indien je alleen kleinere vellen kunt krijgen in de supermarkt, geen stress! Verwijder de tussenliggende plastic papiertjes, stapel de vellen op elkaar en rol ze met een deegroller uit tot Ã©Ã©n groot vel!

  * Optioneel: handje waterkers en/of geitenkaas


  Benodigdheden

  * Ovenschaal

  * Ovenvaste pan of quichevorm
preparation: >
  1. Verwarm de oven voor op 180 graden Celsius. Spoel de bieten af met water en
  dep ze droog. Rooster de bieten in een ovenschaal gevuld met het grove zout
  voor 2 uur in de oven. Pel de bieten en snijd in parten in jouw gewenste
  grootte.

  2. Smelt de boter in een pan. Voeg de balsamico en kristalsuiker toe en laat deze even karamelliseren. Bak de bieten kort mee.

  3. Indien je een ovenvaste pan hebt, kun je het deeg direct over de inhoud van de pan draperen. Zorg dat het in de randen goed aan ligt. Indien je hier niet over beschikt, stort dan de inhoud van de pan in de quichevorm en drapeer hier het deeg overheen. Maak een gat in het midden van het deeg om de hete lucht te kunnen laten ontsnappen.

  4. Bak de tarte tatin voor 35 minuten in de oven op 180 graden totdat het bladerdeeg goudbruin gekleurd is. Laat 5 minuten afkoelen en serveer met wat waterkers en/of geitenkaas.
ignore: false
---
