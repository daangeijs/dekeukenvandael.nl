---
title: Thaise groene currypasta
date: 2023-08-14T17:08:06.958Z
author:
  - Elleke Munk
tags:
  - laos
  - kurkuma
  - limoenblad
  - citroengras
categories:
  - koken
  - currypasta
  - thais
cover:
  image: apc_0024-edit.jpg
summary: Toen ik op vakantie was in Thailand maakte ik kennis met deze groene
  curry pasta. Ik heb het recept na mijn reis goed bewaard en elke keer als ik
  deze curry pasta maak doet het mij weer herinneren aan Thailand. De
  ingrediënten kun je meestal vinden bij een goede Toko. Probeer het citroengras
  zo vers mogelijk te kopen, zodat je niet teveel harde houtachtige stukken in
  je curry krijgt. Korianderwortels kun je vervangen door korianderstengels en
  eventueel het blad. Ook kun je nog een paar extra Thaise basilicumblaadjes aan
  de pasta toevoegen voor extra smaak.
ignore: false
---
Toen ik op vakantie was in Thailand maakte ik kennis met deze groene curry pasta. Ik heb het recept na mijn reis goed bewaard en elke keer als ik deze curry pasta maak doet het mij weer herinneren aan Thailand. De ingrediënten kun je meestal vinden bij een goede Toko. Probeer het citroengras zo vers mogelijk te kopen, zodat je niet teveel harde houtachtige stukken in je curry krijgt. Korianderwortels hebben een sterkere smaak dan de stengels en bladeren, maar kun je in recepten eventueel vervangen door de stengels en het blad. 

## Ingrediënten

**(voor +/-150 gram pasta)**

- 1 theelepel korianderzaadjes - geroosterd tot ze bruin zijn
- 1/2 theelepel komijnzaadjes - geroosterd tot ze bruin zijn
- 1/2 theelepel zwarte peperkorrels
- 1/2 theelepel zout
- 5g (1 theelepel) galangal (laos) - schil verwijderd, gehakt
- 15g (3 eetlepels) citroengras - alleen het onderste 1/3 deel, gehakt
- 5g (1 theelepel) kaffir limoenblad - gehakt
- 20g (2 eetlepels) korianderwortel - gehakt
- 10g (2 eetlepels) sjalotten - gehakt
- 5g (1 eetlepel) knoflook - geperst
- 5g (1 theelepel) garnalenpasta
- 5g (1 theelepel) kurkuma - schil verwijderd, gehakt
- 20 rawit pepertjes
- 30g Thaise basilicumblaadjes

## Bereidingswijze

1. Maal het komijnzaad, korianderzaad en de zwarte peperkorrels in een vijzel tot het een poeder wordt of zo fijn mogelijk is.
2. Meng de kruiden met de rest van de ingrediënten en stamp ze in 10 minuten tot een pasta in een vijzel tot je een gladde pasta hebt. Je kunt de ingrediënten ook pureren met behulp van een staafmixer of keukenmachine. 
3. Bewaar in de koelkast. Wat je overhoudt kun je eventueel in de vriezer bewaren.  Tip is om het in te vriezen in een ijsblokjesvorm, zodat je een vaste hoeveelheid per keer eruit kunt halen!
