---
title: Bombay aardappelen
date: 2023-07-17T19:04:00.000Z
author:
  - Daan Geijs
tags:
  - aardappelen
  - tomatenpuree
  - komijn
  - venkelzaad
categories:
  - indiaas
  - vegetarisch
  - bijgerecht
cover:
  image: apc_0031.jpg
summary: Dit is een fantastisch bijgerecht dat perfect samengaat met rijst en
  een smaakvolle curry. Het recept werd mij ooit aangeraden door een professor
  aan mijn universiteit. Sindsdien heb ik het recept zorgvuldig bewaard en het
  meerdere keren bereid. Omdat de instructievideo erg snel was, heb ik toch vaak
  dit recept links laten liggen,  omdat ik constant stond terug te spoelen
  tijdens het koken, daarom nu eindelijk een leesbare versie van dit heerlijke
  gerecht.
time: 25 minuten
portions: 2 personen
ingredients: |-
  * 3 vastkokende aardappelen (450 gram), gesneden in stukken. 
  * 1 eetlepel boter of ghee
  * 1 eetlepel zonnebloemolie
  * 2 grote teentjes knoflook, fijn gesneden
  * 1 theelepel gele mosterdzaad
  * 1/2 theelepel zwarte mosterdzaad
  * klein handje curryblaadjes
  * 1 1/2 theelepel komijnzaad
  * 1 theelepel kurkumapoeder
  * 1 theelepel chilipoeder
  * 1/2 theelepel venkelzaad
  * 1 theelepel milde Madras kerriepoeder
  * 1 theelepel zout
  * 1/2 theelepel suiker
  * 1 eetlepel tomatenpuree gemengd met water
  * Ter decoratie: een milde rode peper en koriander (fijn gesneden)
preparation: >-
  1. Kook de aardappelen in 10 a 15 minuten gaar, prik erin om te kijken of ze
  gaar zijn. Zet in de tussentijd alle ingrediÃ«nten klaar per stap. Maak een
  bakje met daarin het mosterzaad en de curryblaadjes en maak een bakje voor de
  rest van de kruiden. Verdun ook de tomatenpuree met wat water en zet deze
  appart.

  2. Verhit een middelgrote pan op middelhoog vuur en voeg de olie en boter/ghee toe.

  3. Voeg de fijn gesneden knoflook toe aan de pan en bak deze ongeveer een minuut om de smaak te verzachten.

  4. Voeg het zwarte mosterdzaad, gele mosterdzaad en curryblaadjes toe aan de pan. Bak de kruiden ongeveer 30-40 seconden tot ze een heerlijke geur afgeven en de mosterzaadjes beginnen te springen. Gaat het te hard, gebruik dan wat water om te koelen.

  5. Voeg de verdunde tomatenpuree toe aan de pan.

  5. Voeg nu het komijnzaad, kurkumapoeder, chilipoeder, venkelzaad, madras kerriepoeder, zout en suiker toe. 

  6. Voeg de voorgekookte aardappelen toe aan de pan en meng ze goed met de saus. Verlaag het vuur naar een lagere stand en roer de aardappelen goed door.

  7. Laat de aardappelen enkele minuten in de saus koken, zodat ze de smaken goed kunnen opnemen.

  8. Garneer de Bombay Aardappelen met fijn gesneden koriander en een milde rode peper ter decoratie.
ignore: false
---
Voor meer gedetailleerde instructies kijk dan de originele video hier:

{{< youtube Gkb6TWTu5l8 >}}