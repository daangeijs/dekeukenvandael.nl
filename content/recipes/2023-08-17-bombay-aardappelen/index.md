---
title: Bombay aardappelen
date: 2023-08-17T19:04:22.292Z
author:
  - Daan Geijs
tags:
  - aardappelen
  - ghee
  - tomatenpuree
  - komijn
  - venkelzaad
categories:
  - indiaas
  - vegetarisch
  - bijgerecht
summary: Dit is een fantastisch bijgerecht dat perfect samengaat met rijst en
  een smaakvolle curry. Het recept werd mij ooit aangeraden door een professor
  aan mijn universiteit. Sindsdien heb ik het recept zorgvuldig bewaard en het
  meerdere keren bereid. Omdat de instructievideo erg snel was, heb ik toch vaak
  dit recept links laten liggen,  omdat ik constant stond terug te spoelen
  tijdens het koken, daarom nu eindelijk een leesbare versie van dit heerlijke
  gerecht.
time: 25 minuten
portions: 2 personen
ingredients: |-
  Masala: 
  - 3 vastkokende aardappelen (450 gram)
  - 1 eetlepel boter of ghee
  - 1 eetlepel kokosolie (kan worden vervangen door plantaardige olie)
  - 2 grote teentjes knoflook, fijn gesneden
  - 1 theelepel gele mosterdzaad
  - 1/2 theelepel zwarte mosterdzaad
  - klein handje curryblaadjes
  - 1 1/2 theelepel komijnzaad
  - 1 theelepel kurkumapoeder
  - 1 theelepel chilipoeder
  - 1/2 theelepel venkelzaad
  - 1 theelepel milde Madras kerriepoeder
  - 1 theelepel zout
  - 1/2 theelepel suiker
  - 1 eetlepel tomatenpuree gemengd met water
  - Ter decoratie: een milde rode peper en koriander (fijn gesneden)
preparation: >-
  1. Kook de aardappelen voor 15 minuten, prik erin om te kijken of ze gaar
  zijn. Zet in de tussentijd alle ingrediÃ«nten klaar per stap. Maak een bakje
  met daarin het mosterzaad en de curryblaadjes en maak een bakje voor de rest
  van de kruiden.

  2. Verhit een middelgrote pan op middelhoog vuur en voeg de kokosolie en boter/ghee toe.

  3. Voeg de fijn gesneden knoflook toe aan de pan en bak deze ongeveer een minuut om de smaak te verzachten. Gaat het te hard, gebruik dan wat water om te koelen.

  4. Voeg het zwarte mosterdzaad, gele mosterdzaad en curryblaadjes toe aan de pan. Bak de kruiden ongeveer 30-40 seconden tot ze een heerlijke geur afgeven. Ook hier kun je water toevoegen als het te hard gaat.

  5. Voeg nu het komijnzaad, kurkumapoeder, chilipoeder, venkelzaad, madras kerriepoeder, zout en suiker toe. 

  5. Meng de tomatenpuree met water en voeg dit toe aan de pan. Je hebt nu een mooi intense masala basis.

  6. Voeg de voorgekookte aardappelen toe aan de pan en meng ze goed met de masala basis. Verlaag het vuur naar een lagere stand en roer de aardappelen goed door.

  7. Laat de aardappelen enkele minuten in de masala koken, zodat ze de smaken goed kunnen opnemen.

  8. Garneer de Bombay Aardappelen met fijn gesneden koriander en een milde rode peper ter decoratie.
ignore: false
---
Voor meer gedetailleerde instructies kijk dan de originele video hier:

{{< youtube Gkb6TWTu5l8 >}}