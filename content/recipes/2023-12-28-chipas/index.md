---
title: Chipas
date: 2023-12-28T15:10:30.934Z
tags:
  - kaas
categories:
  - snack
summary: "Kleine bolletjes brood, gevuld en soms bedekt met kaas. De Argentijnse
  chipas klinken als de droom van iedere kaasliefhebber en dat zijn ze ook. Ik
  kwam deze voor het eerst tegen op een feestje waar mijn Argentijnse collega
  deze had meegenomen. Na eerst de halve schaal leeg te hebben gegeten heb ik
  haar maar gevraagd hoe ik ze zelf kon maken. Tot mijn verbazing zijn ze enorm
  simpel te maken. "
time: "Voorbereiden: 20 minuten, Bakken: 30 minuten"
portions: 40-50 chipas
ingredients: >-
  * 500 g tapiocameel \*

  * 500 g geraspte kaas \**

  * 200 g boter

  * 3 eieren

  * Peper

  * Rasp van 1 sinaasappel

  * Melk of water (indien nodig)


  \* Te vinden in de Toko

  \*\*  Zelf heb ik 400 g belegen Gouda en 100 g Gruyère gebruikt. Maak een mix die jij lekker vindt. 
preparation: >
  1. Begin met het mengen van de tapiocameel, peper, sinaasappelrasp en kaas in
  een grote kom.


  2. Voeg de zachte boter samen met de eieren toe aan het droge mengsel. Kneed goed door elkaar. Voeg indien nodig beetje bij beetje melk of water toe om een zacht, kneedbaar deeg te vormen.


  3. Schep met een eetlepel balletjes deeg en rol ze in je handen tot kleine balletjes.


  4. Plaats de balletjes op een bakplaat en bak ze in een voorverwarmde oven op 200°C. Let op de balletjes zullen wat uitvloeien dus zorg voor genoeg ruimt. Bak ze 25 tot 30 minuten tot ze goudbruin beginnen te kleuren.
ignore: false
---
### Tips 
Kaaskeuze: Experimenteer met verschillende soorten kaas voor variatie in smaak.
Bakken: De chipas zijn het lekkerst als ze vers zijn. Wil je ze van te voren al afbakken, dan kun je ze prima opnieuw verwarmen, vlak voor wanneer je ze gaat serveren.