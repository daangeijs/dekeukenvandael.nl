---
title: Pompoen curry met gebakken bloemkoolrijst
date: 2023-09-06T19:32:59.379Z
author:
  - Elleke Munk
tags:
  - pompoen
  - kikkererwten
  - bloemkool
categories:
  - indiaas
  - veganistisch
  - hoofdgerecht
cover:
  image: apc_0050-edit.jpg
summary: Deze curry is super voor als je bijvoorbeeld nog moet sporten. Door de
  bloemkoolrijst en weinige vetten heb je niet zo'n zware maag, terwijl je wel
  het gevoel hebt dat je een volwaardige maaltijd hebt gegeten. Ook is het
  lekker als lunch in de middag als je wat overhoudt. Wil je nog wat extraas dan
  kan je er voor kiezen om er naan bij te eten, extra rijst of deze heerlijke
  [Bombay aardappelen]({{< ref "2023-08-17-bombay-aardappelen" >}}).
time: 45 minuten
portions: 2 personen
ingredients: |-
  **Pompoen curry**

  * 3 eetlepels zonnebloemolie
  * 1 klein handje gedroogde curry bladeren
  * 1 kaneelstokje van 5 cm
  * 1 steranijs
  * 1 ui, fijngesnipperd
  * 1 groene chili, fijngehakt
  * 1/2 eetlepel gember
  * 1/2 eetlepel knoflook
  * 2 grote tomaten, geleiachtige massa apart houden, vruchtvlees fijngehakt
  * 1/2 theelepel zout
  * 2 theelepels Kashmiri chilipoeder
  * 1.5 theelepel garam masala
  * 1/2 theelepel komijnpoeder
  * 1.5 theelepel korianderpoeder
  * 1/4 theelepel kurkuma
  * (optioneel) 1/2 theelepel venkelpoeder
  * 350 gram pompoen, in dobbelstenen van ca 1.5 cm doorsnede
  * 1 theelepel tomatenpuree
  * 1 blok base gravy
  * 250ml heet water
  * 25 gram santen
  * 200 gram kikkererwten
  * Handvol koriander
  * (optioneel) 1 theelepel bruine suiker

  **Bloemkoolrijst**

  * 250 gram bloemkoolroosjes, vermalen tot bloemkoolrijst
  * 1/2 theelepel komijnzaad
  * 1/2 theelepel gemalen komijn
  * 2 eetlepels zonnebloemolie
preparation: >-
  1. Verwarm de olie op middel tot hoog vuur en voeg de curry bladeren,
  kaneelstok en steranijs toe. Wanneer dit begint te pruttelen, voeg de ui en
  groene chilipeper toe. Bak tot de ui goudgekleurd is, roer regelmatig door.

  2. Mix de gember en knoflook met de zaden en geleiachtige massa van de tomaten in de keukenmachine. Draai het vuur lager, voeg de gember, tomaat en knoflookmix toe. Roer regelmatig, bak voor 1 minuut mee. 

  3. Voeg het zout, Kashmiri chili, garam masala, komijnpoeder, korianderpoeder, kurkuma en (optioneel) venkelpoeder toe. Voeg direct de pompoen, de tomatenpuree en (optioneel) 1 blok base gravy toe en roer goed door. Voeg het vruchtvlees van de tomaten toe en bak al roerende voor 2-3 minuten.

  4. Doe een deksel op de pan en zet het vuur laag. Laat 5-7 minuten pruttelen totdat de tomaat zacht is geworden. 

  5. Los de santen op in het warme water. Voeg het water en de kikkererwten toe. Zet het vuur hoger tot het kookt. Zet vervolgens het vuur weer lager en kook totdat de pompoen gaar is. Voeg eventueel extra water toe.

  6. Roer goed door. Proef of er nog extra smaak nodig is. Voeg nu eventueel nog een extra halve theelepel garam masala en (optioneel) bruine suiker toe. 

  7. Kook de curry totdat deze een dikke consistentie heeft. Haal de deksel van de pan en kook nog even door indien de curry nog te dun is.

  8. Verwarm een pan met daarin een twee eetlepels zonnebloemolie. Bak op hoog vuur de vermalen bloemkool voor 1 minuut. 

  9. Voeg het komijnzaad, halve theelepel gemalen komijn en een snuf zout toe en roer dit goed door de bloemkool en zet het vuur uit.

  10. Garneer met koriander. Voeg eventueel mango pickles of yoghurt toe. Serveer met bloemkoolrijst, normale rijst en/of naan.
ignore: false
---
