---
title: Zuurdesembrood uit de pan
date: 2024-02-12T09:05:58.606Z
author:
  - Daan Geijs
  - Elleke Munk
tags:
  - bloem
  - pompoenpitten
categories:
  - brood
cover:
  image: apc_0101-edit.jpg
summary: Niets is lekkerder dan je eigen brood maken met een zuurdesemstarter.
  Het is wel vaak zoeken naar een recept wat voor jou het beste werkt. Zelf
  boeken wij het meeste succes door het brood af te bakken in een gietijzeren
  pan met sluitende deksel. Hierdoor blijft het brood vochtig wanneer het uitzet
  tijdens de eerste 20 minuten en krijgt het de kans om goed uit te zetten
  doordat het deeg zacht blijft. Het succes van een goed brood is lastig toe te
  kennen aan één specifieke factor, het is dus daarom veel doen. Het goede
  nieuws is wel; ongeacht de uitkomst het brood smaakt altijd goed!
time: "Voorrijzen: 2 uur, Rijzen: 2 uur, Koelkast: 12 uur, Afbakken: 40 minuten"
portions: 1 brood
ingredients: |-
  * 200 gram tarwemeel
  * 200 gram tarwebloem
  * 255 gram water (35 graden Celsius)
  * 20 gram lijnzaad
  * 20 gram zonnebloempitten
  * 120 gram zuurdesemstarter
  * 7,2 gram zout
preparation: >-
  1. Voeg alle ingrediënten, behalve het zout, samen in een grote kom en kneed
  kort tot alles goed gemengd is. Laat het mengsel daarna ongeveer 2 uur rusten
  op kamertemperatuur om het desem actiever te maken en de hydratatie van het
  deeg te verbeteren.

  2. Voeg het zout toe en kneed het deeg totdat je er een dun vliesje van kunt trekken zonder dat het scheurt, wat aangeeft dat het gluten netwerk goed ontwikkeld is. Het deeg kan plakkerig zijn; dit is normaal. Bol het deeg op na het kneden.

  3. Laat het deeg 1 uur rusten op kamertemperatuur. Bol het deeg op na deze rustperiode en laat het nog eens 1 uur rusten.

  4. Bol het brood op voor de laatste keer en leg het in een ingebloemd rijsmandje. Dek het mandje af met folie of een deksel en plaats het in de koelkast voor een lange rustperiode van 10 tot 16 uur, wat bijdraagt aan de smaakontwikkeling en structuur.

  5. Verwarm de oven voor op 250 graden Celsius, inclusief een gietijzeren pan. Start hiermee ongeveer een uur voor het bakken om ervoor te zorgen dat zowel de oven als de pan goed heet zijn.

  6. Haal het brood uit de koelkast, stort het voorzichtig op een stuk bakpapier, snijd het brood in naar wens, en plaats het brood met het bakpapier in de voorverwarmde pan. Bak het brood met de deksel op de pan op 250 graden Celsius voor 20 minuten.

  7. Verlaag de oventemperatuur naar 230 graden Celsius, haal de deksel van de pan, en bak het brood nog eens 20 minuten tot het volledig gaar is. De kerntemperatuur van het brood moet hoger zijn dan 97 graden Celsius.

  8. Laat het brood afkoelen op een rooster voor ongeveer 90 minuten, of totdat de kerntemperatuur onder de 45 graden Celsius zakt.
ignore: false
---
