---
title: Geroosterde spitskool met miso-pindasaus noedels
date: 2023-09-28T08:57:43.495Z
author:
  - Elleke Munk
  - Daan Geijs
tags:
  - spitskool
  - noedels
  - koriander
categories:
  - vegetarisch
  - veganistisch
cover:
  image: apc_0056-edit.jpg
summary: "Noedels en pinda's zijn een gouden combinatie. Met deze spitskool uit
  de oven al helemaal. Spitskool wordt vroeg in de zomer geoogst maar is meestal
  nog lang verkrijgbaar. Dat maakt dat je dit gerecht vrijwel het hele jaar door
  kan maken. Een gerecht die het goed doet op een stralende dag, dankzij de
  frisse limoen en die je ook goed weet te troosten tijdens een druilerige dag
  in het najaar. "
time: 40 minuten
portions: 2 personen
ingredients: >-
  * 1/2 spitskool

  * 1.5 el sesamolie

  * 2/3 tl gerookt paprikapoeder

  * Zwarte peper

  * 40 gram hazelnoten

  * 1.5 el misopasta

  * 1 el witte wijn azijn (of rijstazijn)

  * 1 el pindakaas

  * 1﻿/2 limoen, sap en rasp.

  * 5 el water (50 ml)

  * 1/3 tl kashmiri chili poeder

  * 1/2 el suiker

  * 1/2 rode peper

  * 15 gram geraspte gember (zonder schil)

  * 20 gram geraspte kokos

  * 150 gram noedels

  * 2﻿ eieren *

  * Handje koriander




  \*﻿ ben je veganistisch, vervang dit dan met je eigen favoriete topping. Wat dacht je van bijvoorbeeld \[krokante tofu](https://dekeukenvandael.nl/recipes/2023-08-14-crispy-tofu/)
preparation: >-
  1. Verwarm de oven voor op 200 °C. Snijd de spitskool in kwarten. Leg deze op
  een bakplaat met de kern naar boven. Meng in een bakje de sesamolie en 1/3 tl
  gerookt paprikapoeder. Smeer met een kwastje de spitskool in. Besprenkel het
  daarna met zwarte peper. Rooster voor 30 minuten tot deze gaar zijn en
  goudbruin en knapperig aan de randjes. Leg de laatste 10 minuten de hazelnoten
  op de bakplaat erbij.

  2. Meng de misopasta, azijn, het overige gerookte paprikapoeder, kashmiri chili poeder, suiker en pindakaas met het water en roer tot een gladde saus. Het meest eenvoudige is om hiervoor een staafmixer te gebruiken. Voeg het limoenrasp toe en breng op smaak met het limoensap, begin met 1/2 el.

  3. Kook de noedels volgens de verpakking. Kook de eieren 6 (zacht) of 7 minuten (hard)

  4. Verhit een pan met 2 eetlepels zonnebloemolie en bak de 1/2 rode peper en gember 2 minuten op hoog vuur, voeg vervolgens de kokosrasp toe en bak mee tot deze bruin verkleurd en gaat geuren. Pas op dat de kokosrasp niet verbrandt! Blus vervolgens af met de saus en eventueel extra water.

  5. Hak de koriander fijn. Meng de noedels met de saus. Serveer de noedels op een bord met daar bovenop de spitskool. Garneer met koriander en in stukjes gesneden hazelnoten.
ignore: false
---
