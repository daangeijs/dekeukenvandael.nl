---
title: Zuurdesem zonnebloempittenbrood
date: 2023-06-08T11:20:50.423Z
tags:
  - bakken
categories:
  - zuurdesem
---
Voor mijn verjaardag kreeg ik een zuurdesem workshop cadeau bij [Streekbakker Jorrit](https://www.streekbakkerjorrit.nl/). Een enorm leuke middag waar ik met toch al een jaar aan zuurdesem ervaring ontzettend veel heb geleerd. Het recept voor dit brood is een van de recepten die we tijdens de workshop hebben gemaakt. Wij hebben het aangepast zodat het meer in onze routine past en dit is waar wij op uit zijn gekomen. Het gewicht van het totale deeg is precies goed voor de bakvorm die wij gebruiken. 

Het fijne van dit brood is dat het afgesloten in een zak ontzettend lang vers blijft en daarom perfect is tijdens een werkweek. 

## Ingrediënten

* 500 gram tarwemeel
* 100 gram tarwebloem
* 180 gram tarwe zuurdesem
* 13 gram zout
* 528 gram water
* 6 gram zonnebloempitten

## Bereidingswijze

1. Doe het meel, bloem, zout, desem en 44 gram zonnebloempitten in een kom. Zorg dat je het zout en desem van elkaar gescheiden houdt.
2. Giet 400 ml water erbij en vermeng alles met je handen tot een modderachtige massa, je kan hier ook prima een staande mixer voor gebruiken.
3. Giet beetje bij beetje 128 ml water erbij terwijl je het door de massa mengt (inwassen).
4. Dek de kom af en laat het deeg 3 uur rijzen bij kamertemperatuur (20°C).
5. Vouw het deeg met een vochtige hand, door het te roeren of te vouwen.
6. Laat nogmaals 3 uur rijzen.
7. Doe 110 gram zonnebloempitten in een ruime kom of groot bord.
8. Voor je begint vet je een cakevorm in met olie.
8. Neem het deeg uit de kom en verdeel in twee stukken op een nat werkblad.
9. Met natte handen probeer het deeg in een bol te vormen. Dit hoeft niet perfect te zijn.
8. Pak het stuk deeg met je vingertoppen op en leg het snel in de zonnebloempitten. Pak nu weer het deegstuk op met je vingertoppen em draai het snel om. De zonnebloempitten zullen nu aan de bovenkant van het deeg zitten.
9. Plaats het deeg in een snelle beweging een grote ingevette cakevorm. Doe dit weer door met je vingertoppen het deeg op te tillen. 
10. Dek de cakevorm af en zet deze in de koelkast. Je kan het deeg hier 8 tot 16 uur laten rijzen. Perfect dus om 's avonds te maken en de volgende ochtend te bakken.
11. Verwarm de oven, een uur voordat je het deeg in de oven plaatst, voor op 250°C.
12. Zelf hebben wij een bakvorm met een deksel. Dit is erg handig aangezien je dan geen stoom hoeft te creëren. Heb je geen bakvorm met deksel dan kan je een bakje met water in de oven plaatsen om stoom te creëren.
12. Plaats het brood in de oven en bak gedurende 40 minuten op 230°C.
13. Heb je een deksel haal deze er dan nu af en bak nog 20 minuten op 210°C.