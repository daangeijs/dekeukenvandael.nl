---
title: Zuurdesem rozijnenbrood
date: 2023-08-25T10:13:35.888Z
author:
  - Daan Geijs
tags:
  - rozijnen
  - zuurdesem
categories:
  - brood
cover:
  image: img_8451-edit.jpg
summary: Tijdens een experiment met het [zonnebloempittenbrood]({{< relref
  "2023-08-09-zuurdesem-zonnebloempittenbrood" >}} , besloot ik alleen bloem te
  gebruiken en behield dezelfde verhoudingen. Al snel merkte ik dat het deeg erg
  nat was en wellicht te ver was doorgerezen. Bij het uitstorten leek het bijna
  op pannenkoekenbeslag. Desondanks was het eindresultaat verrassend lekker. De
  desem bracht een zure en zoete toon aan het brood, wat me inspireerde om
  rozijnen toe te voegen. Een fantastische keuze!
time: "Voorbereiding: 10 minuten, Rijzen: 6 uur, Bakken: 45 minuten"
portions: 10 sneetjes
ingredients: |-
  * 300 gram tarwebloem
  * 90 gram tarwe zuurdesem
  * 6.5 gram zout
  * 264 gram water
  * 33 gram gedroogde rozijnen
  * Olijfolie
preparation: >-
  1. Doe het bloem, zout, desem in een kom. Zorg dat je het zout en desem van
  elkaar gescheiden houdt.

  2. Giet 200 ml water erbij en vermeng alles met je handen tot een modderachtige massa, je kan hier ook prima een staande mixer voor gebruiken.

  3. Giet beetje bij beetje 64 ml water erbij terwijl je het door de massa mengt (inwassen).

  4. Dek de kom af en laat het deeg 3 uur rijzen bij kamertemperatuur (20°C).

  5. Pak een kommetje en wel de 33 gram gedroogde rozijnen in voldoende water.

  6. Gebruik een lepel om het deeg te vouwen. Probeer dit door een scheppende beweging te maken. 

  7. Laat nogmaals 3 uur rijzen.

  8. Vet een blik of vorm riant in me olijfolie Gebruik een vorm ongeveer 1.7 liter die af te sluiten is. Twijfel je over de inhoud, vul dan je vorm met water en giet deze vervolgens in een maatbeker. Zo weet je snel wat de inhoud van je vorm is. Zelf heb ik een 1/6 gastronormbak gebruikt van 100mm.

  9. Giet de rozijnen af en knijp ze goed uit. Meng ze voorzichtig door het deeg met dezelfde beweging als stap 6. 

  10. Stort het deeg in de vorm en zet in de koelkast voor 8 uur.

  11. Verwarm de oven voor op 250°C.

  12. Schakel de temperatuur terug naar 230°C en plaats de bakvorm met een hitte bestendige deksel in de oven. De deksel zorgt ervoor dat er genoeg vocht rondom het brood zit om nog mooi te rijzen. Heb je geen deksel, gebruik dan je stoomfunctie in de oven of plaats een bakje met water van te voren in je oven.

  13. Schakel na 30 minuten de oven terug naar 230°C en haal de deksel van je vorm.

  14. Laat het brood nu nog 15 minuten bakken zodat de korst nu een mooie goudbruine kleur krijgt. Het brood heeft nu een totaal van 45 minuten in de oven gestaan. 

  15. Haal het brood uit de oven en controleer nog even de kern van het brood, is die meer dan 97°C dan is je brood gaar.

  16. Stort het brood nu uit de vorm, lukt dat moeilijk zorg dan eerst dat je met een spatel de zijkanten een beetje loswrikt.
ignore: false
---
