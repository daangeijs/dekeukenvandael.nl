---
title: Herfstkoekjes
date: 2023-10-29T14:26:53.100Z
author:
  - Daan Geijs
tags:
  - pumpkin spice
  - ""
categories:
  - koek
summary: Mijn collega weet dat ik erg van bakken houd en zij is ook vaak de gene
  die mijn baksel mag testen. Laast kreeg ik van haar een koekjesvorm uit Canada
  in de vorm van de bekende esdoorn. Deze prachtige vorm gaf mij direct het idee
  om er een herfst koekje van te maken. Ik heb het in twee kleuren gebakken. Een
  deeg op smaak gebracht met citroen en symboliseert het frisse van de zomer en
  een ander deeg symboliseert de herst op smaak gebracht met pumpkin spice. Het
  kleurverschil symboliseert de overgang en de tijd wanneer de herfst op zijn
  mooist is! Nu ik dit recept schrijf besef ik mij dat ik nu weet waarom mijn
  collega deze koekjes vorm heeft gegegeven.
time: "Bereiding: 20 minuten, Rusten: 60 minuten, Bakken: 18 minuten."
portions: 25 koekjes
ingredients: |-
  *Voor het lichte deeg:*

  * ﻿﻿92,5 gr boter, op kamertemperatuur
  * 62,5 gr witte basterdsuiker
  * snuf zout
  * 12 gram ei, op kamertemperatuur, losgeklopt
  * ﻿﻿125 gr bloem
  * ½ citroen, rasp,

  *Voor het donkere deeg:*

  * ﻿﻿92,5 gr boter, op kamertemperatuur
  * 62,5 gr bruine basterdsuiker
  * snuf zout
  * 12 gram ei, op kamertemperatuur, losgeklopt
  * ﻿﻿125 gr bloem
  * ½ eetlepel pumpkin spice of koekkruiden.
preparation: >-
  1. Bereid de twee degen voor in twee aparte kommen. Je kunt dit mooi tegelijk
  doen. Meng voor het lichte deeg de boter, witte basterdsuiker, zout en de
  citroenrasp. Meng 12 gram ei erdoor, voeg de bloem toe en kneed alles tot een
  deeg. Voor het donkere deeg voeg je de boter, bruine basterdsuiker, zout en de
  pumpkin spice in een kom en meng je 12 gram ei erdoorheen. Voeg nu de bloem
  toe en kneed alles tot een deeg.

  2. Verpak beide degen in plasticfolie en leg ze in de koelkast. Laat ze minimaal 1 uur rusten. Een koud deeg is beter om straks strakke vormen uit te snijden.

  3. Verwarm de oven voor op 175 °C en bekleed een bakplaat met bakpapier.

  4. Kneed het deeg kort door en rol het op een licht bebloemd werkblad uit tot een dikte van 4-5 millimeter. Steek of snijd de gewenste koekjesvormen uit en leg ze met voldoende tussenruimte op de bakplaat. Deze koekjes vloeien niet veel uit tijdens het bakken. Gebruik de twee kleuren deeg om mooie patronen te maken. Voor de bladeren kun je het deeg doormidden snijden en de gekleurde helften wisselen. Voor de ronde cirkels kun je van ieder deeg een bal rollen en beide plakken op elkaar leggen. Rol deze vervolgens op en snijd er plakken van.

  5. Bak de koekjes in 15-20 minuten goudbruin en gaar. Laat de koekjes afkoelen op een rooster.
ignore: false
---
