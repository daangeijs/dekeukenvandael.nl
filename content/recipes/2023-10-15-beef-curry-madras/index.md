---
title: Curry madras met rundvlees
date: 2023-10-15T09:53:24.287Z
author:
  - Daan Geijs
tags:
  - rundvlees
  - ""
categories:
  - indiaas
summary: "Deze curry met rundvlees leent zich perfect om lekker lang te laten
  pruttelen op een laag vuurtje. Door het langzaam te koken, krijgen de
  specerijen de tijd om hun complexe smaken vrij te geven en samen te smelten,
  wat resulteert in een curry waar je van wilt blijven opscheppen. De geur van
  deze curry is fantastisch wat ervoor zorgt dat je de hele dag er al plezier
  van hebt als de curry op het vuur staat. "
time: "Voorbereiding: 35 minuten, Stoven: 3 uur"
portions: 4 personen
ingredients: |-
  - Olie om te bakken
  - 2 middelgrote uien, fijn gesneden
  - 3 tenen knoflook (20 gram)
  - 30 gram gember, geschild
  - 1 rode peper (20 gram)
  - 1 theelepel zwarte mosterdzaadjes
  - 1 eetlepel (kashmiri) chilipoeder
  - 1 theelepel kurkuma
  - 1 eetlepel garam masala
  - 1 eetlepel mild Madras currypoeder
  - 1 theelepel zout
  - 1 theelepel suiker
  - 1 blik tomaten, gepureerd.
  - 2 theelepels tomatenpuree
  - 1 blik kokosmelk (440 gram)
  - 800 gram runderlap (2 centimeter blokjes)
  - 2 eetlepels Griekse yoghurt (10% vet)
  - 2 eetlepels kookroom of slagroom
  - 1 bosje verse koriander voor garnering
  - Fijn gesneden gember voor garnering (optioneel)
  - Extra gesneden rode pepers voor garnering (optioneel)
preparation: >-
  1. Doe de tenen knoflook, gember en rode peper chilipepers in een
  keukenmachine en pureer tot een gladde pasta. Gebruik hiervoor wat water om
  het beter te pureren.

  2. Voeg in een bakje de volgende kruiden toe: gele mosterdzaadjes, chilipoeder, kurkuma, garam masala, Madras currypoeder, zout en de suiker.

  3. Verhit voldoende olie om de bodem van pan te bedekken op middelhoog vuur. Voeg de fijn gesneden uien toe en bak tot ze goudbruin zijn, dit zou ongeveer 5 minuten moeten duren.

  5. Voeg de gepureerde pasta van knoflook, gember en groene chilipepers toe aan de pan en bak deze een minuut mee.

  6.  Voeg de kruiden van stap 2. toe. Roer en kook ongeveer een minuut. Als het mengsel begint uit te drogen, voeg dan een scheutje water toe om te voorkomen dat de kruiden verbranden of blus het met een soeplepel indiaase basissaus (zie ander recept).

  7. Giet de gepureerde tomaten uit blik en de tomatenpuree erbij, meng goed met het kruidenmengsel.

  8. Voeg de kokosmelk toe aan de pan en roer goed, zorg ervoor dat het mengsel volledig is gecombineerd.

  9. Zodra het mengsel aan de kook is gebracht, voeg je de runderblokjes toe, roer goed om ervoor te zorgen dat het vlees goed is bedekt met de masala-basis. Dek de pan af met een deksel.

  10. Zet het vuur laag en laat de curry ongeveer 2 uur en 40 minuten koken. De saus moet iets inkoken en het vlees moet mals worden.

  11. Na 2 uur en 40 minuten voeg je de Griekse yoghurt en de kookroom toe aan de curry. Roer goed en laat de curry nog 20 minuten onbedekt koken of tot de saus voldoende is ingedikt.

  12. Voeg tegen het einde van de kooktijd de helft van de gehakte verse koriander toe.

  13. Zodra de curry klaar is, serveer het in een mooie serveerschaal. Garneer met de resterende verse koriander, en indien gewenst, extra fijn gesneden gember en rode peper.
ignore: false
---
