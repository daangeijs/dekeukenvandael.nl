---
title: Couscous met bloemkool uit de oven
date: 2023-03-08T20:09:29.994Z
author:
  - Elleke Munk
tags:
  - Couscous
  - Bloemkool
  - Tahin
  - Vijg
categories:
  - Hoofdgerecht
  - Koken
  - Veganistisch
---
## Ingrediënten (voor 2 personen)
- Halve middelgrote bloemkool
- Halve winterpeen
- 2 el zonnebloemolie
- 1 tl Ras el Hanout kruiden
- 1 rode ui

### Voor de couscous
- 140 gram couscous
- 180 ml water
- 2 gedroogde vijgen, in stukjes gesneden
- ¾ theelepel losse groentebouillon
- Snuf kaneel
- Handje ongeroosterde amandelen, grof gehakt
- Handje muntblaadjes

### Voor de tahinsaus
- 3 eetlepels tahin
- 4 eetlepels water 
- 1 eetlepel dadel vinaigrette
- Muntblaadjes ter garnering

## Bereiding
1.	Verwarm de oven voor op 160 graden. Snijd de bloemkool inclusief blad in stukken van 3 à 4 cm. Snijd de winterpeen in kwarten en vervolgens in plakken van 0.5 cm dik. Meng in een grote kom de bloemkool en wortel met zonnebloemolie en ras el hanoutkruiden en spreid uit op een bakplaat. Snijd de ui in halve ringen van 0.5 cm dik en leg in een apart ovenschaaltje. Zet de bloemkool/wortel in het midden van de oven en de ui een trede eronder. Rooster 35-40 minuten. De bloemkool moet gaar zijn maar nog wel bite hebben. Laat de ui karamelliseren.
2.	Verdun de tahin met water tot een dikte naar keuze, hoe meer water hoe dunner de saus. Voeg de dadel vinaigrette toe en roer goed door. Garneer met muntblaadjes.
3.	Verwarm 15 minuten voor het einde van de oventijd het water voor de couscous en voeg hieraan de groentebouillon en kaneel toe. Draai het vuur uit zodra het water kookt. Voeg de couscous en vijgen toe en roer goed door. Laat 10 minuten staan, roer los en meng vlak voor het serveren de amandelen en muntblaadjes erdoor.

