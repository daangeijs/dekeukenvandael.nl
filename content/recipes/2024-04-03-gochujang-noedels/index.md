---
title: Gochujang noedels
date: 2024-04-03T18:50:59.319Z
author:
  - Daan Geijs
  - Elleke Munk
tags:
  - tahin
  - broccoli
  - ""
categories:
  - noedels
cover:
  image: apc_0116-edit.jpg
summary: Dit recept begon met een broccoli en een blik in het boek Art & Science
  of Foodpairing. We waren benieuwd welke smaken mooi hier bij zouden passen. Zo
  viel onze blik op gochujang. Een Koreaanse saus, die ergens tussen sriracha
  saus en miso zit. Daarnaast stond ook nog dat sesam erg goed combineert met
  broccoli. Zo ontstond dit recept en is nu al een van onze favoriete creaties.
  Probeer het zeker uit!
time: 30 minuten
portions: 2 personen
ingredients: |-
  **Voor de noedels en groenten:**

  * 4 eetlepels zonnebloemolie
  * 1/3 wortel, geschild en in stukjes gesneden
  * 1 broccoli, in kleine roosjes en stukjes steel gesneden
  * 1 rode ui, in stukken gesneden
  * 4 teentjes knoflook, fijngesneden
  * 150 gram noedels
  * 4﻿ eetlepels tahin
  * 2 eieren

  **Voor de Gochujang saus:**

  * 40 gram miso pasta
  * 30 ml ahorn siroop
  * 14 gram chili vlokken
  * 30 ml sojasaus
  * 4.5 gram knoflook, gehakt
  * 30 ml water

  **Optioneel voor garnering:**

  * Handje korianderblaadjes
  * Sesamzaadjes
preparation: >-
  1. Snijd de broccoli in kleine roosjes en de steel in stukjes. Schil de wortel
  en snijd deze ook in stukjes. Daarna snijd je de rode ui in stukken.

  2. Verhit een sautépan op middelhoog vuur en voeg de zonnebloemolie toe. Bak de ui en wortel in de olie. Na ongeveer een minuut voeg je de knoflook toe. Vijf minuten later voeg je de broccoli toe en bak je deze ongeveer 4 minuten mee, tot de groenten knapperig zijn. Haal vervolgens de groenten uit de pan en leg ze in een kom.

  3. Volg de aanwijzingen op de verpakking om de noedels te koken. Kook tegelijkertijd de eieren 6,5 minuut voor een zachtgekookt resultaat.

  4. Gebruik dezelfde pan om 6 eetlepels gochujang saus en 4 eetlepels tahin te verwarmen. Voeg wat water toe om de saus tot de gewenste dikte te verdunnen, vergelijkbaar met een dunne pindasaus. Voeg de eerder gebakken groenten toe aan de saus en meng goed. Haal de pan van het vuur en dek af om de groenten warm te houden en verder te laten garen.

  5. Pel de eieren en snijd ze doormidden. Giet de noedels af en verdeel deze over de borden. Voeg de groenten in saus toe en leg het ei er bovenop. Garneer met koriander en sesamzaadjes en wat extra gochujang saus.
ignore: false
---
De gochujang saus kan tot 2 weken afgesloten in de koelkast bewaard worden.